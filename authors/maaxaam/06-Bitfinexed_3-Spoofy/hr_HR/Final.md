# Upoznajmo se sa Spoofy-em ili kako jedan entitet kontrolira cijenu Bitcoina.

Ovo je priča o tome kako jedan trgovac, grupa ili možda čak i sam Bitfinex manipulira cijenom Bitcoina.

Tijekom proteklih mjeseci sakupio sam niz *screenshotova* koji prikazuju tradera kojeg volim nazivati *Spoofijem*. Između ostaloga vidjeti ćete dokaze *spoofinga, wash tradea* kao i mutne sheme sa *Tetherom*. (kako smo i pokrili u drugim člancima).

*Spoofy* po svojoj želji može pomaknuti cijenu Bitcoina bilo u pozitivnom bilo u negativnom smjeru, ovisno o tome što mu je potrebno, dok za to posjeduje potreban cash flow u Bitcoinu i USD. Vjerujem kako se sve to odigrava pod pokroviteljstvom Bitfinexa. 

**Update - 07.08.2017.**
Phil Potter me je uputio na interview od 06.08.2017. uz tvrdnju da Bitfinex nije primijetio radnje o kojima pričam.

Pogledajte video trgovanja od 22.07. uz tekst iz interviewa Phila Pottera gdje tvrdi da se spomenuta aktivnost ne odvija. 

Prosudite sami:

[![Video 22.07.2017.](https://img.youtube.com/vi/Iz0M1pcTxZQ/0.jpg)](https://youtu.be/Iz0M1pcTxZQ)

*Manipulacija tržištem*

Od ožujka 2017, upozoravam ljude o problemima na koje nailazim što se tiče poslovanja Bitfinexa i njihovom jazu sa tradicionalnim bankarskim sektorom. 

Situacija sa Bitfinexom i njihovim problemima u poslovanju sa bankama je u drugom planu s obzirom na rast cijena i volumenu trgovanja u posljednjim mjesecima, ali prema mojem mišljenju to je jedan od ključnih razloga zbog kojih je uopće i došlo do porasta cijena kojima je itekako lako manipulirati i upravljati.

*Spoofy* je regularni *trader* ili grupa istih koja funkcionira primarno u okruženju Bitfinexa, te u ograničenom svojstvu na drugim *exchangevima* te koristi sljedeće pristupe:
1. Postavlja velike *bidove* ($2 mil ili više) za Bitcoin i to obično odmah ispod manjeg *bida*, da bi ga maknuo u istom trenutku kada netko počne prodavati. Ovi *orderi* obično imaju životni vijek koji ide od 5-10 sekundi pa do nekoliko minuta, a sa jedinim ciljem kako bi kontrolirali cijenu prema gore. (češći pristup)
2. Postavlja velike *ask ordere* ($2 mil ili više) za Bitcoin kada želi da cijena ide dolje ili da zaustavi se rast. (manje često)
3. Ponekad *Spoofy* dopusti *ordere* negdje duboko u knjizi *ordera* da odleže i par sati, sa cca $50-$100 manjom cijenom od trenutne tržišne cijene. Za primjer gdje je razina oporavka iznad $2000, postavio je otprilike 4000 BTC-a *ordera* na cijenu $1900 bez namjere da ih ikada provede.

Znači sto je točno __Spoofing?__

*Spoofing* je postavljanje *ordera* za koje nikada nemate namjeru da se ostvare, sa glavnim ciljem da se pošalju lažni signali drugim trgovcima, te se računa kako će oni donositi krive odluke sa datim informacijama i pratiti trend tržišta. 

Postavljanje velikih *bidova* može biti indikator [*bullish*](https://bitfalls.com/hr/glossary/#bull-trap) tržišta, tjerajući trgovce da zatvore *short* pozicije i moguće čak kupe Bitcoin. 

Tu se može ostvariti zarada na sljedeći način - Postavljate *ask* za vlastiti Bitcoin, a potom pošaljete lažne signale za  [*bullish*](https://bitfalls.com/hr/glossary/#bull-trap) tržište, te pokrenute ljude da zatvore svoje *short* pozicije i kupe Vaš Bitcoin koji imate na *ask orderu*.

Također je moguće učiniti i suprotno. Postavite velike *ask ordere* gdje lažno prikazujete  [*bearish*](https://bitfalls.com/hr/glossary/#bull-trap), tjerajući ljude da zatvore svoje *long* pozicije. 

*[Spoofing](https://en.wikipedia.org/wiki/Spoofing_%28finance%29)* je ilegalna aktivnost u USA od 2010 godine, pod Dodd-Frank reformom. Bitcoin *exchangevi* su još vrlo neregulirani zakonski i ne ograničavaju *spoofing, wash trading* i ostale granično ilegalne ili ilegalne poteze. 

>*Spooferi* kupuju ili potražuju sa isključivom namjerom da otkažu *ordere* prije nego se isti ispune. Velika aktivnost oko kupnje i prodaje je namijenjena privlačenju pozornosti ostalih *High frequency tradera (HFT)* te da potaknu reakciju tržišta koja je u ovom slučaju manipulacija cijenom. [FOMO](https://bitfalls.com/hr/glossary/#fomo) u slučaju ovakvog tržišta isto igra veliku ulogu (op.a.).

**Čekaj malo, pa kakve ima manipulacija cijenom Bitcoina sa bankarskim problemima Bitfinexa?**

Spoofy je u mogućnosti manipulirati cijenama tako lako zato jer je jednostavno veći [whale](https://bitfalls.com/hr/glossary/#whale) od svih ostalih na tom *exchangeu*. Samostalno kontrolira između $20-60 mil USD (ili više) na Bitfinexu.

Da bi se netko odupro *Spoofy-u* (tj. da mu uleti u *ordere* prije nego ih povuče), trebao bi staviti iznimnu količinu novca na exchange. Ali…

1. Trenutno nije moguće uplatiti novac na *exchange* osim preko nepoznatog posrednika, što svatko tko legalno želi uložiti u Bitcoin, neće niti željeti učiniti.
2. Može se poslati Bitcoin na *exchange* ali isplati li se poslati 10-20,000 BTC-a na Bitfinex kako bi se ratovalo sa *Spoofy-em*, s obzirom na da je uopće pitanje hoćete li moći uopće povratiti ta sredstva. 
3. *Spoofy* može biti sam *exchange* ili netko vrlo blizak Bitfinexu ili njihovom managementu. To znači da biste trebali biti spremni igrati monopoly na njihovoj tabli gdje su oni sami [banka](https://www.bitfinex.com/posts/129).

S ovime na umu, *Spoofy* može komotno operirati pod pokroviteljstvom Bitfinexa. 

**Prestani širiti [FUD](https://bitfalls.com/hr/glossary/#fud). Ne postoje dokazi za ovo!**

*Spoofy* se pojavljuje u ova tri scenarija:
1. Kada cijena pada prebrzo, dolazi i postavlja velike naloge za kupnju što stabilizira situaciju ili čak pokrene pozitivan trend. 
2. Kada cijena raste prebrzo, pojavi se i postavi velike *ask ordere* da zaustavi prebrz rast. *Spoofy* je samostalno zaustavio prelaz cijene praga $3000 na GDAX-u sa uzastopnim ponavljanjem *ordera* sa vrijednosti tik ispod $3000 prije nego je dopustio pad cijene dalje. 
3. *Spoofy* će također dizati cijenu ukoliko potražnja postane preniska. Postaviti će vlastite *Sell ordere* i onda ih kupiti preko svog alternativnog računa (ili u dosluhu sa nekim drugim trgovcem sa kojim surađuje). To je jedan od razloga zašto svjedočimo vrtoglavim skokovima i naglim porastima vrijednosti. Jednostavno kupuju i prodaju međusobno. $1 mil u Wash Tradeu košta otprilike $1000 u naknadama koje se povrate kupnjom samo jednog Bitcoina od strane *tradera* koji nije u dosluhu sa njima. A ukoliko je sam *exchange* u ulozi *Spoofy-a*, čak i te naknade ne postoje kao trošak.

Primjeri:

![Primjer 1](https://cdn-images-1.medium.com/max/1600/1*K4k85gEmvKh2adwn4LLfxA.png)*Spoofy pokušava obraniti prag od $2000. Njegovi orderi su između 1000, 2000, 4000 BTC-a. Ukoliko itko uleti u njegov order, svi nestanu u isto vrijeme.*

![Primjer 2](https://cdn-images-1.medium.com/max/1600/1*UtAggdnwIlOlauesygQ0Qg.png)*Spoofy spašava dan*

23.07.2017, *Spoofy* postavlja preko $14 mil USD vrijedne lažne *ordere*

![Primjer 3](https://cdn-images-1.medium.com/max/1600/1*PALMSFKym_Q2NLmVmyU7sA.png)*23.07.2017 u 00:59*

Ovi *bidovi* su neobični za njega, zato jer su predugo bili aktivni. Držali su trenutnu vrijednost i nije postojala potreba da se kupuje mnogo Bticoina sa njima. 

Ali jedan sat kasnije, u vrlo neobičnoj situaciji, neko je uspio uletiti u njegov *order*, i tada je automatski povukao ostatak.

Kako je izgledalo, *trader* sa mnogo *long* pozicija mu je prodao svoj BTC, jer je ukupna suma *long* pozicija pala odmah nakon tog događa. 

![Primjer 4](https://cdn-images-1.medium.com/max/1600/1*tRM1viSShSepO9-HjmXbZw.png)*Spoofy pwned?*

Iako i tu postoji jedno pitanje. Kako znamo da je ovaj potez legitiman? Kako možemo znati da nije prodao sam sebi ovu količinu kako bi pokrenuo lažni silazni trend?

![Primjer 5](https://cdn-images-1.medium.com/max/1600/1*CpIuUNUPb5TyWIHLqWym4w.png)*Spoofy kaže - dolje!*

Postoje dokazi o postojanju *wash tradinga* - stoga ukoliko *Spoofy* može na isti način pomaknuti cijenu na više, isto tako može spustiti cijenu kako bi na drugim *exchangevima* poboljšao svoju poziciju.

Zapamtite da isto tako kako netko neće poslati dovoljno Bitcoina na Bitfinex da se bori protiv lažnih naloga za kupnju, isto tako nitko neće poslati dovoljno USD da se izbori protiv njegovih prodaja. A i da netko to želi učiniti, ne može. 

**Najava distribucije BCH-a je dodatno otkrila wash tradera...**

Nažalost, samo promatranjem *tradeova* teško je dokazati postojanje *wash tradeinga*.

Ali Bitfinex nam je nehotično omogućio da dokažemo ovu teoriju.

27.07.2017, Bitfinex najavljuje neobičan pristup načinu na koji planiraju isplatiti BCC tokene. [(Link)](https://www.bitfinex.com/posts/212) [(Arhiva)](http://archive.is/EOcsO)

>"Molimo Vas imajte na umu da ukoliko u trenu [fork](https://bitfalls.com/hr/glossary/#fork) eventa bude više *short* pozicija od *long* pozicija, koeficijent razmjene će biti manji od 1:1 (mora biti 1:1 jer su nastali iz istog lance - op.a.) Ovaj koeficijent se može približno izračunati iz javno dostupnog API-a (za *long&short*) kao i iz [Blockchain](https://bitfalls.com/hr/2017/08/20/blockchain-explained-blockchain-works/) (*cold storage-a*)."

Kao direktan rezultat ovoga, ljudi su mogli dobiti 'besplatan' BCH ukoliko su *wash trade-ali* vlastite short pozicije, i naravno, točno to se je i dogodilo.

![Situacija na forku](https://cdn-images-1.medium.com/max/1600/1*V84j-qL8N6IMPZk2B4aAnQ.png)*Spoofy  zauzima svoju poziciju malo prije početka distribucije BCH, Short pozicije su odskočile preko [ATH](https://bitfalls.com/hr/glossary/#ath) pozicija, a zatim naglo pale na razinu od 24.000 BTC. **Primijetite kako cijena nije dramatičnije pala unatoč naglom rastu short pozicija.***

Jedan entitet (može biti jedan *trader* ili grupa istih), samostalno su *wash tradeali* 24.000 BTC-a u *short* pozicijama. Da bi se to moglo dogoditi potrebno je na Bitfinexu imati toliko BTC-a kao i dovoljnu količinu USD da se to odigra. 

Kao rezultat mojih napora da o tome obavijestim ljude preko svojeg Twitter računa, čini se kako su ljudi zamijetili o čemu se događa. 

Naknadno je *exchange* priznao postojanje *Wash Tradea*, te objavio kako je *trader* "kaznjen". Šansa je da je *trader* sa takvim utjecajem prije prekoren i zamoljen da svoje pozicije zatvori prije distribucije. Vrlo je vjerojatno za entitet sa takvim kapitalom ima još nešto što drugi nemaju - broj telefona Bitfinexa.

Povrh toga, kao rezultat ovih lažnih signala, drugi su *traderi* mogli donesti krive odluke jer su mogli očekivati razne scenarije kao *big short squeeze* ili *big dump*.

**Bitfinex objavljuje informaciju o manipulaciji 22.08.2017.**
[(Link)](https://www.bitfinex.com/posts/214) [(Arhiva)](http://archive.is/lNWAY)

>"Nakon najave načina distribucije BCH na našoj platformi 27.07.2017, nekolicina računa je započela sveobuhvatnu taktiku manipulacije kako bi mogli dobiti BCH tokene nauštrb *long* pozicija *exchangea* te drugih plasiratelja kapitala na platformi - pritom stvarajući umjetan pad vrijednosti. Ustanovili smo kako je ovaj tip manipulacije uz *wash trading* i samo financirajuće *short* pozicije u direktnom prekršaju našeg T.O.S.-a. Oni koji su pokušali ostvariti dobit na račun drugih prilikom BCH distribucije su identificirani i kažnjeni u skladu sa odredbama našeg T.O.S.-a."

Sama činjenica kako je 24,000 BTC nestalo sa *short* pozicija, je dokaz kako je cijela situacija orkestrirana iz jednog izvora. 

![Ali to nije sve...](https://cdn-images-1.medium.com/max/1600/1*WvABH4V1zGU7Ea3LppteqA.png)

*Spoofy* nije samo ograničen na Bitcoin. Kratko nakon što je ovaj *trader* "kažnjen", dogodila se još jedna interesantna stvar...

![Hmm...](https://cdn-images-1.medium.com/max/1600/1*6N8ZnSBxzevqHaIAI5RtAQ.png)*Nestaju su i ETC/BTC short pozicije*

Tu vidimo kako su ETCBTC *short* pozicije nestale sa 60,000 ETC na 93 ETC.

Pogledajmo i ETCUSD...

![ETCUSD](https://cdn-images-1.medium.com/max/1600/1*lb5jDbu7w82FRtHjQeSU_A.png)*Veliki srednjak. Primijetite ogroman porast i pad u **long** pozicijama bez utjecaja na cijenu.**

Nisam potpuno siguran kako točno rezimirati ove grafove, ali ova situacija ostavlja više otvorenih pitanja nego što daje odgovora, a posebno je upitna legitimnost podataka. 
ETCBTC *Shorts* = Čisti dokazi manipulacije
ETCUSD *Longs* =Čisti dokazi manipulacije
BTCUSD *Shorts* = Čisti dokazi manipulacije (uz priznanje Bitfinex-a)
BTCUSD *Longs* = BTCUSD Long pozicije u volumenu USD-a, nikada nisu bile više u povijesti Bitfinexa. Pogledajte zelenu liniju.

![History](https://cdn-images-1.medium.com/max/1600/1*EVVNUic6er4FzrU_F6IYUA.png)*Imali smo preko $60 mil USD lažnih short pozicija. Pitanje je koliko ih je ukupno lažnih. Zelena linija ima dio odgovora. [(Source)](https://www.bfxdata.com/swaphistory/usd) *

A da niti ne pričamo o drugim parovima kao ETHBTC, što je zapravo smiješno...

![ETHBTC](https://cdn-images-1.medium.com/max/1600/1*5VXc4w5EZhxb7G7UJ-vuUw.png)*$200 mil USD ETHBTC long pozicija?*

**Ali ovo je samo Bitfinex, postoje i drugi exchangevi... STOP THE FUD.**

*Spoofy* je viđen i na GDAX-u. Doduše u mnogo manjem omjeru nego na Bitfinexu. *Orderi* su mu reda veličine 400-500 BTC-a. [(Moj Twitter)](https://twitter.com/Bitfinexed/)

![Spoof bids...](https://cdn-images-1.medium.com/max/1600/1*Xvn0nzO0q7y3TrTdre-9xQ.png)*Spoof bids*

![Spoof asks...](https://cdn-images-1.medium.com/max/1600/1*bEJfPzLCkgii-3YRJQX2hw.png)*Spoof Asks*

Ljudi podcjenjuju koliko *exchangevi* zapravo prate jedni druge (pogledajte [BPI](https://bitfalls.com/hr/glossary/#bpi) - op.a). Manipulacija cijenom na jednom *exchangeu* direktno utječe na cijene drugdje. Postoje *traderi* koji simultano prate razvoj situacija na različitim exchangevima. Ukoliko se jedno mjesto počinje odvajati sa cijenom, kupuju na onom mjestu gdje je cijena niža. Tu nisu samo ljudi, već i [botovi](https://bitfalls.com/hr/glossary/#bot-trading) stoga reakcija na promjenu cijena može biti trenutačna.

Vjerujem otkako je Bitfinex izgubio mogućnost suradnje sa tradicionalnim bankarskim sektorom - slanje USD kako bi se trgovalo na Bitfinexu postaje sve teže i kompliciranije, što ostavlja ograničen broj mogućih legitimnih *tradera*.

Po mojem mišljenju, Bitfinex nikada više neće biti u mogućnosti ponovno uspostaviti odnose sa bankama i vrlo je izgledno kako će im ponestati prečaca. 

Phil Potter, CSO - je čak i priznao kako nalaze prečice u jednom interview-u objavljenom na YouTubeu koji je kasnije maknut ali sam ga srećom sačuvao.

[![P.P. Interview](https://img.youtube.com/vi/62cvxPIDBGY/0.jpg)](https://youtu.be/62cvxPIDBGY)

*Interview*

>"Imali smo nedavne komplikacije sa bankama, ali smo uvijek iznalazili načina kako zaobići ograničenja, te kako otvoriti nove račune ili slično - kao i prebaciti se u novi poslovni entitet, ono, mnogo igara mačke i miša." - Phil Potter, CSO, Bitfinex.

A idući potez u igri mačke i miša? [Tetheri](*INSERT LINK HERE*).

## Zaključak

Izgleda kako je exchange rate Bitcoina itekako izmanipuliran *spoffingom, wash tradeom* i sličnim makinacijama. Dugoročno ovo ne može biti zdravo za ekosustav. Ukoliko Bitfinex i Tether padnu, utjecaj na cijenu Bitcoina će biti značajan i velika korekcija će se dogoditi samim time što neće biti lažnih signala na tržištu koji izviru od strane Bitfinexa. 

Sav novac na Bitfinexu je u istoj poziciji kao i Tether. Bitfinex je odsječen od bakarskog sektora preko 5 mjeseci. Teško je očekivati povratak banaka i sredstava na Bitfinex. Sto zbog načina na koji posluje Bitfinex, što zbog prazne tužbe koju su Bitfinex i Tether podigli protiv velike banke i onda je povukli tjedan dana kasnije. 

Bilo koja banka koja bi bila zainteresirana za poslovanje sa Bitfinexom odraditi će temeljiti *due diligence* poslovanja prije nego što donesu odluku, a pitanje je što će još pronaći kada ga odrade. 

Teško je vjerovati kako Bitfinex ne zna tko je *spoofer* ili da je uključen u nelegalne radnje. *Exchange* može lako spriječiti ili kazniti ovaj tip trgovanja. Nitko sa legitimnim trgovanjem nema potrebu postaviti $2-$15 mil USD naloga za kupnju Bitcoina u trajanju 5 sekundi. Ova aktivnost se može jednostavno spriječiti ukoliko postoji mehanizam koji ne dopušta *orderu* nekog reda veličine povlačenje dok ne prođe određeno vremena.

Opisane strategije nisu nove na tržištima kapitala - a samim time niti Bitcoin nije imun na njih. [(Link)](http://www.zerohedge.com/news/2017-06-05/exposing-legend-how-traders-spoofed-precious-metals-markets)

Završimo samo sa ovom slikom. Prvi čudotvorni rast i oporavak se je dogodio točno u vrijeme kada je Wells Fargo zaustavio poslovanje sa Bitfinexom, ali koji to nije objavio sve do 13.04.2017, kada su ponosno najavili svoj interni BFX token, iako su znali kako nitko više ne može izvući USD sa njihovog *exchangea*.

Od 23.03.-13.04.2017, nitko nije znao za problem sa bankama - osim managementa Bitfinexa. 

Je li *Spoofy* kupovao?

![Graph](https://cdn-images-1.medium.com/max/1600/0*Lyjj3u8HEOy6ULyX.)*Nije slučajnost da je najveći bullrun započeo na isti dan kada je Bitfinex izgubio suradnju sa bankama. [(Link)](https://www.reddit.com/r/bitfinex/comments/63y1xa/cant_withdraw_usd_from_bitfinex/) [(Arhiva)](http://archive.is/6szkb)*

Pažljivo trgujte.

Bitfinexed

[Originalni clanak](https://hackernoon.com/meet-spoofy-how-a-single-entity-dominates-the-price-of-bitcoin-39c711d28eb4)
