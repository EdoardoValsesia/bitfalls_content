Ovo je priča o tome kako jedan trgovac, grupa ili možda čak i sam Bitfinex manipulira cijenom Bitcoina.

Tijekom proteklih mjeseci sakupio sam niz *screenshotova* koji prikazuju trgovca kojeg volim nazivati *Spoofijem*. Između ostaloga vidjeti ćete dokaze *spoofinga*, [wash tradinga][wt], kao i mutne sheme sa *Tetherom* (to smo dijelom pokrili u [drugim člancima][tether]).

*Spoofy* po svojoj želji može pomaknuti cijenu Bitcoina bilo u pozitivnom bilo u negativnom smjeru, ovisno o tome što mu je potrebno, dok za to posjeduje potrebnu likvidnost u Bitcoinu i USD. Vjerujem da se sve to odigrava pod pokroviteljstvom Bitfinexa. 

**Dodatak - 07.08.2017.**

Phil Potter me uputio na intervju od 06.08.2017. uz tvrdnju da Bitfinex nije primijetio radnje o kojima pričam.

Pogledajte video trgovanja od 22.07. uz tekst iz intervjua s Philom gdje on tvrdi da se spomenuta aktivnost ne odvija. 

Prosudite sami:

<iframe width="560" height="315" src="https://www.youtube.com/embed/Iz0M1pcTxZQ" frameborder="0" gesture="media" allow="encrypted-media" allowfullscreen></iframe>

## Manipulacija tržištem

Od ožujka 2017. upozoravam ljude o problemima na koje primjećujem što se tiče poslovanja Bitfinexa i njihovog jaza sa tradicionalnim bankarskim sektorom. 

Situacija sa Bitfinexom i njihovim problemima u poslovanju sa bankama je u drugom planu s obzirom na rast cijena i volumenu trgovanja posljednjih mjeseci, ali po mom mišljenju to je jedan od ključnih razloga zbog kojih je uopće i došlo do porasta cijena kojima je itekako lako manipulirati i upravljati.

*Spoofy* je česti trgovac ili grupa istih koja funkcionira primarno u okruženju Bitfinexa, te u ograničenom svojstvu na drugim burzama, a koristi sljedeće pristupe:

1. Postavlja velike *bidove* ili [buy orders][bo] (naloge za kupnju) od $2 mil ili više za Bitcoin i to obično odmah ispod sljedećeg manjeg naloga, da bi maknuo svoj u trenutku kada netko počne prodavati. Ovi nalozi obično imaju životni vijek od 5-10 sekundi pa do nekoliko minuta, a sa ciljem pomicanja cijene prema gore (češći pristup).
2. Postavlja velike *askove* ili [sell orders][so] (naloge za prodaju) ($2 mil ili više) za Bitcoin kada želi da cijena ide dolje ili da zaustavi rast (rjeđe).
3. Ponekad *Spoofy* dopusti da nalozi ostanu duboko u knjizi naloga - i po par sati, sa cca $50-100 manjom cijenom od trenutne tržišne. Za primjer gdje je razina oporavka iznad $2000, postavio je naloge od otprilike 4000 BTC-a na cijenu $1900 bez namjere da ih ikada provede.

Znači sto je točno __spoofing?__

*Spoofing* je postavljanje naloga za koje nemate namjeru da se ostvare, sa glavnim ciljem da se pošalju lažni signali drugim trgovcima. Računa se na to da će oni donositi krive odluke sa datim informacijama i pratiti trend tržišta. 

Postavljanje velikih naloga za kupnju može biti indikator [*bullish*](https://bitfalls.com/hr/glossary/#bull-trap) tržišta, tjerajući trgovce da zatvore *short* pozicije i čak kupe Bitcoin.

Tu se može ostvariti zarada na sljedeći način - postavljate *ask* (sell order - nalog za prodaju) za vlastiti Bitcoin, a potom pošaljete lažne signale za [*bullish*](https://bitfalls.com/hr/glossary/#bull-trap) tržište, te potaknete ljude da zatvore svoje *short* pozicije i kupe Bitcoin koji vi sami imate na *ask*-u.

Moguće je učiniti i suprotno. Postavite velike *ask ordere* (sell orders) gdje lažno prikazujete  [*bearish*](https://bitfalls.com/hr/glossary/#bear-trap) signale, tjerajući ljude da zatvore svoje *long* pozicije. 

*[Spoofing](https://en.wikipedia.org/wiki/Spoofing_%28finance%29)* je ilegalna aktivnost u SAD od 2010. godine pod Dodd-Frank reformom. Bitcoin burze su još zakonski neregulirane i ne ograničavaju ni spoofing ni [wash trading][wt] i ostale granično ilegalne ili ilegalne poteze. 

*Spooferi* kupuju ili potražuju sa isključivom namjerom da otkažu *ordere* prije nego se isti ispune. Velika aktivnost oko kupnje i prodaje je namijenjena privlačenju pozornosti ostalih *High frequency tradera (HFT)* (trgovaca visoke učestalosti) te da potaknu reakciju tržišta koja je u ovom slučaju manipulacija cijenom. [FOMO](https://bitfalls.com/hr/glossary/#fomo) u slučaju ovakvog tržišta isto igra veliku ulogu (op.a.).

**Čekaj malo, pa kakve veze ima manipulacija cijenom Bitcoina sa bankarskim problemima Bitfinexa?**

Spoofy je u mogućnosti manipulirati cijenama tako lako zato jer je jednostavno veći [whale](https://bitfalls.com/hr/glossary/#whale) od svih ostalih na toj burzi. Samostalno kontrolira između $20-60 mil USD (ili više) na Bitfinexu.

Da bi se netko odupreo *Spoofiju* (tj. da mu uleti u naloge prije nego ih povuče), trebao bi staviti iznimnu količinu novca na burzu. Ali…

1. Trenutno nije moguće uplatiti novac na Bitfinex osim preko nepoznatog posrednika, što svatko tko legalno želi uložiti u Bitcoin neće ni željeti učiniti.
2. Može se poslati Bitcoin na burzu ali isplati li se poslati 10,000-20,000 BTC-a na Bitfinex kako bi se ratovalo sa *Spoofijem*, s obzirom na to da je upitno hoćete li moći uopće povratiti ta sredstva?
3. *Spoofy* može biti sam Bitfinex ili netko vrlo blizak upravi. To znači da biste trebali biti spremni igrati Monopol na njihovoj ploči gdje su oni sami [banka](https://www.bitfinex.com/posts/129).

S ovime na umu, *Spoofy* može komotno operirati pod pokroviteljstvom Bitfinexa. 

**Prestani širiti [FUD](https://bitfalls.com/hr/glossary/#fud). Ne postoje dokazi za ovo!**

*Spoofy* se pojavljuje u sljedeća tri scenarija:

1. Kada cijena pada prebrzo, dolazi i postavlja velike naloge za kupnju što stabilizira situaciju ili čak pokrene pozitivan trend. 
2. Kada cijena raste prebrzo, pojavi se i postavi velike *ask ordere* da zaustavi prebrz rast. *Spoofy* je samostalno zaustavio prelaz cijene praga $3000 na GDAX-u sa uzastopnim ponavljanjem naloga sa vrijednosti tik ispod $3000 prije nego je dopustio pad cijene dalje. 
3. *Spoofy* će također dizati cijenu ukoliko potražnja postane preniska. Postaviti će vlastite naloge za prodaju i onda ih kupiti preko svog alternativnog računa (ili u dosluhu sa nekim drugim trgovcem sa kojim surađuje). To je jedan od razloga zašto svjedočimo vrtoglavim skokovima i naglim porastima vrijednosti. Jednostavno kupuju i prodaju međusobno. $1 mil u [wash tradeu][wt] košta otprilike $1000 u naknadama koje se povrate kupnjom samo jednog Bitcoina od strane trgovca koji nije u dosluhu s njima. A ukoliko je sama burza u ulozi *Spoofija*, čak i te naknade ne postoje kao trošak.

Primjeri:

![Primjer 1](https://bitfalls.com/wp-content/uploads/2017/12/01-1.png)

*Spoofy pokušava obraniti prag od $2000. Njegovi nalozi su između 1000, 2000, 4000 BTC-a. Ukoliko itko uleti u njegov nalog, svi nestanu u isto vrijeme.*

![Primjer 2](https://bitfalls.com/wp-content/uploads/2017/12/02-2.png)

*Spoofy spašava dan*

23.07.2017, *Spoofy* postavlja preko $14 mil USD lažnih naloga

![Primjer 3](https://bitfalls.com/wp-content/uploads/2017/12/03-3.png)

*23.07.2017 u 00:59*

Ovi *bidovi* su neobični za njega jer su predugo bili aktivni. Držali su trenutnu vrijednost i nije postojala potreba da se kupuje mnogo Bticoina sa njima. 

Jedan sat kasnije u vrlo neobičnoj situaciji, netko je uspio uletiti u njegov nalog kada je automatski povukao ostatak.

Izgleda da mu je trgovac sa mnogo *long* pozicija prodao svoj BTC, jer je ukupna suma *long* pozicija pala odmah nakon tog događaja. 

![Primjer 4](https://bitfalls.com/wp-content/uploads/2017/12/04-1.png)

*Spoofy pwned?*

No, kako znamo da je ovaj potez legitiman? Kako možemo znati da nije prodao sam sebi ovu količinu kako bi pokrenuo lažni silazni trend?

![Primjer 5](https://bitfalls.com/wp-content/uploads/2017/12/05-1.png)

*Spoofy kaže - dolje!*

Postoje dokazi o postojanju [*wash tradinga*][wt] pa tako ukoliko *Spoofy* može pomaknuti cijenu na više, isto tako može spustiti cijenu kako bi na drugim burzama poboljšao svoju poziciju.

Zapamtite da kao što nitko neće poslati dovoljno Bitcoina na Bitfinex da se bori protiv lažnih naloga za kupnju, nitko neće ni poslati dovoljno USD da se izbori protiv njegovih prodaja. A i da netko to želi učiniti, ne može. 

**Najava distribucije BCH-a je dodatno otkrila wash tradera...**

Nažalost, samo promatranjem *tradeova* teško je dokazati postojanje *wash tradinga*, no Bitfinex nam je nehotice omogućio da dokažemo ovu teoriju.

27.07.2017, Bitfinex najavljuje neobičan pristup načinu na koji planiraju isplatiti BCH tokene. [(Link)](https://www.bitfinex.com/posts/212) [(Arhiva)](http://archive.is/EOcsO)

_"... imajte na umu da ukoliko u trenu [fork](https://bitfalls.com/hr/glossary/#fork) eventa bude više *short* pozicija od *long* pozicija, koeficijent razmjene će biti manji od 1:1 (mora biti 1:1 jer su nastali iz istog lance - op.a.) Ovaj koeficijent se može približno izračunati iz javno dostupnog API-a (za *long i short*) kao i iz [Blockchaina](https://bitfalls.com/hr/2017/08/20/blockchain-explained-blockchain-works/)." - Bitfinex_

Kao direktan rezultat ovoga, ljudi su mogli dobiti 'besplatan' BCH ukoliko su *wash trade-ali* vlastite short pozicije, i naravno, točno to se i dogodilo.

![Situacija na forku](https://bitfalls.com/wp-content/uploads/2017/12/06-1.png)

*Spoofy  zauzima svoju poziciju malo prije početka distribucije BCH, short pozicije su odskočile preko [ATH](https://bitfalls.com/hr/glossary/#ath) pozicija, a zatim naglo pale na razinu od 24.000 BTC. **Primijetite kako cijena nije dramatičnije pala unatoč naglom rastu short pozicija.***

Jedan entitet (može biti jedan trgovac ili grupa njih), samostalno su *wash tradeali* 24.000 BTC-a u *short* pozicijama. Da bi se to moglo dogoditi potrebno je na Bitfinexu imati taj broj BTC-a kao i dovoljnu količinu USD da se to odigra. 

Nakon mojih napora da o tome obavijestim ljude preko svojeg Twitter računa, čini se da su neki zamijetili što se događa. 

Bitfinex je naknadno priznao postojanje wash tradinga, te objavio kako je trgovac "kažnjen". Velika je šansa da je trgovac sa takvim utjecajem samo opomenut i zamoljen da svoje pozicije zatvori prije distribucije. Za entitet sa takvim kapitalom vrlo je vjerojatno i da ima još nešto što drugi nemaju - broj telefona Bitfinexa.

Povrh toga, kao rezultat ovih lažnih signala, drugi su trgovci mogli donijeti krive odluke jer su očekivali razne scenarije poput *big short squeeze* ili *big dump*.

**Bitfinex objavljuje informaciju o manipulaciji 22.08.2017.**
[(Link)](https://www.bitfinex.com/posts/214) [(Arhiva)](http://archive.is/lNWAY)

_"Nakon najave načina distribucije BCH na našoj platformi 27.07.2017, nekolicina računa je započela sveobuhvatnu taktiku manipulacije kako bi mogli dobiti BCH tokene nauštrb *long* pozicija burze te drugih plasiratelja kapitala na platformi - pritom stvarajući umjetan pad vrijednosti. Ustanovili smo kako je ovaj tip manipulacije uz wash trading i samo financirajuće short pozicije u direktnom prekršaju naših uvjeta korištenja. Oni koji su pokušali ostvariti dobit na račun drugih prilikom BCH distribucije su identificirani i kažnjeni u skladu sa odredbama naših uvjeta."_

Sama činjenica kako je 24,000 BTC nestalo sa *short* pozicija je dokaz kako je cijela situacija orkestrirana iz jednog izvora. 

![Ali to nije sve...](https://bitfalls.com/wp-content/uploads/2017/12/07-1.png)

*Spoofy* nije ograničen na Bitcoin. Ubrzno nakon što je ovaj trgovac "kažnjen", dogodila se još jedna interesantna stvar...

![Hmm...](https://bitfalls.com/wp-content/uploads/2017/12/08-1.png)

*Nestaju i ETC/BTC short pozicije*

Tu vidimo kako su ETCBTC *short* pozicije nestale sa 60,000 ETC na 93 ETC.

Pogledajmo i ETCUSD...

![ETCUSD](https://bitfalls.com/wp-content/uploads/2017/12/09.png)

*Veliki srednjak. Primijetite ogroman porast i pad u **long** pozicijama bez utjecaja na cijenu.*

Nisam potpuno siguran kako točno rezimirati ove grafove, ali ova situacija ostavlja više otvorenih pitanja nego što daje odgovora, a posebno je upitna legitimnost podataka. 

- ETCBTC *Shorts* = Čisti dokazi manipulacije
- ETCUSD *Longs* = Čisti dokazi manipulacije
- BTCUSD *Shorts* = Čisti dokazi manipulacije (uz priznanje Bitfinex-a)
- BTCUSD *Longs* = BTCUSD long pozicije u volumenu USD-a nikada nisu bile veće odkad Bitfinex postoji. Pogledajte zelenu liniju.

![History](https://bitfalls.com/wp-content/uploads/2017/12/11.png)

*Imali smo preko $60 mil USD lažnih short pozicija. Pitanje je koliko ih je ukupno lažnih. Zelena linija ima dio odgovora. [(Source)](https://www.bfxdata.com/swaphistory/usd)*

A da niti ne pričamo o drugim parovima kao što su ETHBTC, što je zapravo smiješno...

![ETHBTC](https://bitfalls.com/wp-content/uploads/2017/12/12.png)

*$200 mil USD ETHBTC long pozicija?*

**Ali ovo je samo Bitfinex, postoje i druge burze... PRESTANI S FUD-om!**

*Spoofy* je viđen i na GDAX-u, no u mnogo manjem omjeru nego na Bitfinexu. *Orderi* su mu reda veličine 400-500 BTC-a.

![Spoof bids...](https://bitfalls.com/wp-content/uploads/2017/12/13.png)

*Spoof bids*

![Spoof asks...](https://bitfalls.com/wp-content/uploads/2017/12/14.png)

*Spoof Asks*

Ljudi podcjenjuju koliko burze zapravo prate jedna drugu (pogledajte [BPI](https://bitfalls.com/hr/glossary/#bpi) - op.a). Manipulacija cijenom na jednoj direktno utječe na cijene drugdje. Postoje trgovci koji simultano prate razvoj situacija na različitim burzama. Ukoliko se jedno mjesto počne odvajati sa cijenom, kupuju na onom mjestu gdje je cijena niža. Tu nisu samo ljudi, već i [botovi](https://bitfalls.com/hr/glossary/#bot-trading) pa reakcija na promjenu cijena može biti trenutačna.

Vjerujem da otkako je Bitfinex izgubio mogućnost suradnje sa tradicionalnim bankarskim sektorom, slanje USD kako bi se trgovalo na Bitfinexu postaje sve teže i kompliciranije, što ostavlja ograničen broj mogućih legitimnih trgovaca.

Po mom mišljenju, Bitfinex nikada više neće biti u mogućnosti ponovno uspostaviti odnose sa bankama i vrlo je izgledno da će im ponestati prečaca. 

Phil Potter, CSO - je čak i priznao kako nalaze prečice u jednom intervjuu objavljenom na YouTubeu koji je kasnije maknut ali arhiviran ovdje:

[![P.P. Interview](https://img.youtube.com/vi/62cvxPIDBGY/0.jpg)](https://youtu.be/62cvxPIDBGY)

>"Nedavno smo imali komplikacije sa bankama, ali smo uvijek nalazili načina kako zaobići ograničenja, te kako otvoriti nove račune ili slično - kao i prebaciti se u novi poslovni entitet, ono, mnogo igara mačke i miša." - Phil Potter, CSO, Bitfinex.

A idući potez u igri mačke i miša? [Tetheri][tether].

## Zaključak

Izgleda da je tečaj Bitcoina itekako izmanipuliran *spoofingom, wash tradingom* i sličnim makinacijama. Dugoročno, ovo ne može biti zdravo za ekosustav. Ukoliko Bitfinex i Tether padnu, utjecaj na cijenu Bitcoina će biti značajan i velika korekcija će se dogoditi samim time što neće biti lažnih signala na tržištu koji izviru od strane Bitfinexa. 

Sav novac na Bitfinexu je u istoj poziciji kao i Tether. Bitfinex je odsječen od bankarskog sektora već više od 5 mjeseci (u trenutku pisanja originalnog članka - trenutno već 9 mjeseci - op.ur.). Teško je očekivati povratak banaka i sredstava na Bitfinex, što zbog načina na koji posluje Bitfinex, što zbog prazne tužbe koju su Bitfinex i Tether [podigli protiv velike banke Wells Fargo](https://www.coindesk.com/bitcoin-exchange-bitfinex-withdraws-lawsuit-wells-fargo/) i onda je povukli tjedan dana kasnije. 

Bilo koja banka koja bi bila zainteresirana za poslovanje sa Bitfinexom odraditi će temeljiti *due diligence* (provjeru poslovnog modela i legitimnosti) poslovanja prije nego što donesu odluku, a pitanje je što će još pronaći kada ga odrade. 

Teško je vjerovati da Bitfinex ne zna tko je *spoofer* ili da je uključen u nelegalne radnje. Burza može lako spriječiti ili kazniti ovaj tip trgovanja. Nitko sa legitimnim trgovanjem nema potrebu postaviti $2-15 mil USD naloga za kupnju Bitcoina u trajanju 5 sekundi. Ova aktivnost se može jednostavno spriječiti ukoliko postoji mehanizam koji ne dopušta nalogu nekog reda veličine povlačenje dok ne prođe određeno vrijeme.

Opisane strategije nisu nove na tržištima kapitala - a samim time niti Bitcoin nije imun na njih. [(Link)](http://www.zerohedge.com/news/2017-06-05/exposing-legend-how-traders-spoofed-precious-metals-markets)

Završimo samo sa ovom slikom. Prvi čudotvorni rast i oporavak dogodio se točno u vrijeme kada je Wells Fargo zaustavio poslovanje sa Bitfinexom, ali koji to nije objavio sve do 13.04.2017, kada su ponosno najavili svoj interni BFX token, iako su znali da nitko više ne može izvući USD sa njihove burze.

Od 23.03.-13.04.2017, nitko nije znao za problem sa bankama - osim uprave Bitfinexa. 

Je li *Spoofy* kupovao?

![Graph](https://bitfalls.com/wp-content/uploads/2017/12/19.jpg)

*Nije slučajnost da je najveći rast započeo na isti dan kada je Bitfinex izgubio suradnju sa bankama. [(Link)](https://www.reddit.com/r/bitfinex/comments/63y1xa/cant_withdraw_usd_from_bitfinex/) [(Arhiva)](http://archive.is/6szkb)*

Pažljivo trgujte.

[Bitfinexed](https://medium.com/@bitfinexed)

[Originalni članak](https://hackernoon.com/meet-spoofy-how-a-single-entity-dominates-the-price-of-bitcoin-39c711d28eb4)

[tether]: https://bitfalls.com/hr/2017/10/21/fraudulent-tethers-used-margin-trading-bitfinex/
[wt]: https://bitfalls.com/hr/glossary/#wash-trading 
[so]: https://bitfalls.com/hr/glossary/#sell-order
[bo]: https://bitfalls.com/hr/glossary/#buy-order
