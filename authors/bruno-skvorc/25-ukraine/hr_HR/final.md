Prema vijestima s [Bitcoin News](https://news.bitcoin.com/ukraine-drafts-law-exempt-cryptocurrency-income-profits-taxation/), Nina Yuzhanina, voditeljica ukrajinskog odbora za poreze i carine, predala je 30.10. parlamentu prijedlog 7246 za izmjenu poreznih pravila oko [kriptovaluta](https://bitfalls.com/hr/2017/08/20/cryptocurrency/) i njihovih derivata.

U prijedlogu se predstavljaju argumenti za isključenje trgovanja kriptovalutama i njihovim derivatima, kao i prihoda postignutih rudarenjem ili povećanjem vrijednosti kriptovaluta, iz poreznih obaveza. Citiramo:

_"Da bi se kreirao efikasni mehanizam stimulacije Ukrajinske ekonomije, logični korak je isključivanje iz oporezivanja ... Prihodi postignuti rukovanjem kriptovalutama ne bi se trebali pribrajati u ukupno oporezive iznose mjesečnih (godišnjih) prihoda, i transakcije u kriptovalutama, kao i transakcije oko rudarenja kriptovaluta klasificiraju se kao transakcije koje ne smiju biti oporezivane._

Ovaj prijedlog je treći po redu koji se dodire teme kriptovaluta. Prvi je predan ranije u listopadu i u njemu se tvrdi da su kriptovalute dobro koje se može zamijeniti za druga dobra i usluge.

Drugi prijedlog predstavljen je tjedan dana nakon prvog i u njemu se predlaže da se kriptovalute smatraju financijskim stečevinama. Treći prijedlog koji spominjemo danas je nadopuna drugom.

## Visoko vijeće

![Visoko vijeće](https://bitfalls.com/wp-content/uploads/2017/11/01.png)

Visoko vijeće stručnjaka Ukrajinske Narodne Banke (NBU) održalo je sastanak 26.10. s svrhom raspravljanja regulacija kriptovaluta. Taj je sastanak usljedio objavom:

> Za vrijeme sastanka, odobreni su prijedlozi Visokog Vijeća oko hitnosti određivanja legalnog statusa kriptovaluta u Ukrajini

Sastanku su prisustvovali članovi NBU odbora, predstavnici relevantnih državnih odjela, regulatori financijskih tržišta, vođe bankovnog sektora, akademski i stručni članovi te sfere i drugi.

Predsjednik NBU vijeća Bohdan Danylyshyn, rekao je na samom početku sastanka da članovi Visokog Vijeća ne mogu jednostavno stajati po strani i ne činiti ništa. Napomenuo je da "rastuća popularnost kriptovaluta u svijetu i Ukrajini zahtjeva prikladni odgovor od regulatora financijskih tržišta", dodavši:

"_Uvjeren sam da bilo kakav pokušaj restrikcije funkcioniranja takvog tržišta može imati suprotan efekt - guranje tržišta u sjenu i delegitimizaciju procesa asociranih s istim. Smatram da je potrebno sastaviti dobar legalni okvir prema izgradnji transparentnog i jasnog tržišta za kriptovalute. To će zauzvrat pospješiti napredak inovativnih tehnologija u digitalne ekonomije kao polja znanosti i znanja u Ukrajini._"

Takvom smo pristupu i mi prionuli našim eksperimentom s [Hrvatskom kriptovalutom](https://bitfalls.com/hr/2017/10/31/dkuna-use-case-government-cryptocurrency-option/), no nije iznenađujuće da kod nas za tako nešto nije bilo pretjeranog interesa.

Kao što vidimo, i Ukrajina je svjesna koliko je ova nova tehnologija bitna. Dok mi [ne odustajemo](http://blockconf.io) od educiranja Hrvatske u [blockchain](https://bitfalls.com/hr/2017/08/20/blockchain-explained-blockchain-works/) tehnologijama, ponekad se - zbog otpora na koji smo do sada naišli - pitamo koliko vremena treba proći da se nepogrešivost strojeva počne smatrati isplativijom od nepotizma.