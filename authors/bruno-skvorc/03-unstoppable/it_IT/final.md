Vista la natura decentralizzata di Bitcoin (vedi [blockchain][blockchain]) e delle altre [criptovalute][cryptocurrency], alcuni le considerano inarrestabili.

<iframe width="560" height="315" src="https://www.youtube.com/embed/EQO1AUuFnyg" frameborder="0" allowfullscreen></iframe>

Dopotutto, se parliamo di un sistema con milioni di partecipanti in tutto il mondo, non è fisicamente possibile spegnere il computer di tutti per fermare l'esistenza dei Bitcoin, giusto?

Come per la maggior parte delle domande relative alle criptovalute, la risposta è... complicata.

## BitTorrent

Molti vedono le criptovalute come un'evoluzione di torrent - il trasferimento di dati sul [protocollo BitTorrent](https://it.wikipedia.org/wiki/BitTorrent). Oggi, questo protocollo è utilizzato principalmente - siamo sinceri! - per lo scambio di materiale illegale come giochi e film piratati.

![Game of thrones in pixel art](https://bitfalls.com/wp-content/uploads/2017/08/48730a251905d5e98382dddd88f37cc6.gif)

In questo sistema, una persona con un certo file lo fa scaricare agli altri senza un server che fa da intermediario. La persona che scarica il file è chiamata _leecher_ mentre chi lo condivide è chiamato _seeder_. Leecher multipli possono scaricare da molti seeder, così che se uno di loro sparisce il file può essere ancora scaricato. Il file rimane vivo e accessibile fino a quando c'è almeno un seeder rimasto. L'unico modo per fermare completamente la diffusione di un file è distruggere tutti i seeder, ma visto che i file sono salvati nei computer degli utenti e il sistema di torrent è globale, una tale distribuzione è vista come inarrestabile.

Le criptovalute funzionano più o meno allo stesso modo, come abbiamo appena visto nel post sulla [blockchain][blockchain].

Ma, mentre su torrent vengono trasferiti soprattutto media (libri, film, serie TV, giochi), le criptovalute hanno a che fare con la finanza, ed è per questo che stiamo pestando i piedi a dei giganti molto più pericolosi di chi lavora nell'intrattenimento: i governi.

## Come fermare Bitcoin

Ci sono molti modi per fermare e/o indebolire il Bitcoin e le altre criptovalute.

### Ispezione dei pacchetti

Il primo approccio è l'ispezione dei pacchetti: gli ISP controllano il traffico - facilmente individuabile - sul protocollo Bitcoin e lo bloccano o lo rallentano. Tutti gli utenti che non sono in grado di evitare tali blocchi (con l'uso di Tor o qualche servizio di proxy) perderanno completamente l'accesso alla rete Bitcoin. Questo è simile a quanto è [successo in Turchia un po' di tempo fa](http://www.telegraph.co.uk/technology/2016/12/20/turkey-blocks-access-facebook-twitter-whatsapp-following-ambassadors/): il governo ha bloccato tutto il traffico sui social media per fermare le persone che segnalavano le ingiustizie.

<blockquote class="twitter-tweet" data-lang="en"><p lang="en" dir="ltr">Confirmed: Social media slowdown for many users detected in <a href="https://twitter.com/hashtag/Turkey?src=hash">#Turkey</a> after <a href="https://twitter.com/hashtag/Russia?src=hash">#Russia</a> ambassador shooting broadcast ban<a href="https://t.co/Fga9p84TIq">https://t.co/Fga9p84TIq</a> <a href="https://t.co/V8jyjWW6mS">pic.twitter.com/V8jyjWW6mS</a></p>&mdash; Turkey Blocks (@TurkeyBlocks) <a href="https://twitter.com/TurkeyBlocks/status/810916025189486592">December 19, 2016</a></blockquote>
<script async src="//platform.twitter.com/widgets.js" charset="utf-8"></script>

Nonostante la cosa potrebbe non sembrare un grande problema visto che la maggior parte del network rimarrebbe operativo, un attacco coordinato che colpisse ad esempio tutta l'Europa sarebbe fatale all'utente medio che è appena entrato nel gioco delle criptovalute. Ancora peggio, tutti gli indirizzi IP degli utenti Bitcoin sono pubblici e di conseguenza, a meno di nasconderli tramite Tor o simili, gli utenti possono essere tracciati e identificati; e, come abbiamo visto nell'esempio della Turchia, anche il traffico di Tor è bloccabile. Altre informazioni relative al *vero* anonimato nelle criptovalute arriveranno in un altro post.

Inoltre, nascondere il traffico Bitcoin con qualcosa come Tor è fattibile soltanto in parte. Bitcoin, per sopravvivere, ha bisogno che internet sia pubblico; o, almeno, che lo sia una parte di esso: almeno uno Stato deve farlo rimanere pubblico (non nascosto) perché il sistema funzioni a livello globale. Questo rende possibile un altro tipo di attacco: il governo può, una volta identificato questo attore, bloccare il traffico verso i suoi IP, che devono per forza essere pubblici. A questo punto entriamo in una competizione con il governo, dove le parti in gioco cercano di superarsi a vicenda ed escludere l'una i metodi dell'altra.

### Messa al bando

Un altro approccio disponibile al governo è di rendere le criptovalute illegali. Se il governo dovesse decidere che le criptovalute vengono utilizzate solo per finanziare criminali o terroristi (e non potrebbe essere la cosa più lontana dalla verità), politici e banchieri otterrebbero la possibilità di mettere al bando le criptovalute, relegandole all'underground. La maggioranza di tecnici e utenti abili con i mezzi informatici continuerebbero comunque a utilizzarli come sempre, ma di nuovo l'utente medio verrebbe cacciato da un sistema che aveva a malapena iniziato a utilizzare.

![Qui niente Bitcoin!](https://bitfalls.com/wp-content/uploads/2017/08/cryptocurrencies.png)

Allo stesso modo, visto che le transazioni nella blockchain possono avere allegati dei tipi di dati arbitrari, e visto che la blockchain è immutabile (nel senso che tutto lo storico è salvato per sempre in ogni computer e non può essere alterato, come spiegato nel post sulla [blockchain][blockchain]), è possibile inserire informazioni giudicate illegali in alcuni Paesi: pedofilia, materiale pirata, segreti governativi... Questo renderebbe illegale utilizzare il mezzo (la blockchain stessa) che contiene queste informazioni illegali. Certo, la blockchain Bitcoin contiene già una quantità impressionante di stranezze: dalla foto di Nelson Mandela alle preghiere agli auguri per San Valentino (maggiori informazioni possono essere trovate [a questo indirizzo](http://www.righto.com/2014/02/ascii-bernanke-wikileaks-photographs.html).

### Risorse

Al momento, minare Bitcoin richiede un sacco di corrente elettrica. Se il prezzo della corrente sale o viene bloccato un certo tipo di uso della corrente (ci sono già dei [dispositivi](https://ecoisme) in grado di identificare determinati usi della corrente in una griglia), minare diventerà non redditizio o, peggio, impossibile. Mentre alcune criptovalute si stanno spostando verso un altro tipo di mining che non richiede così tanta elettricità, Bitcoin intende continuare con questo tipo di mining, e questo è il suo punto debole. Qualsiasi instabilità nella rete elettrica di uno Stato può seriamente mettere in ginocchio il mining di Bitcoin di quello Stato. 

![Un computer morto non può minare](https://bitfalls.com/wp-content/uploads/2017/08/giphy.gif)

Certo, tutti i tre scenari danno troppo credito ai governi. Stiamo ipotizzando che i governi abbiano più immaginazione, ambizione e competenze di quanto sia in verità. Un vero colpo basso sarebbe un attacco contemporaneo di tutti i tre tipi in un'ampia zona - come l'Europa - ma questo non è esattamente possibile visto che i Paesi più avanzati culturalmente hanno già accettato i Bitcoin: Zug in Svizzera è nota come una _cryptovalley_ - un paradiso per le aziende che operano con la blockchain - mentre [l'Australia ha accettato Bitcoin](https://cointelegraph.com/news/australia-will-recognize-bitcoin-as-money-and-protect-bitcoin-businesses-no-taxes) come una valuta non tassabile. Un attacco del genere metterebbe seriamente in ginocchio un grande numero di industrie rivoluzionarie e innovative già adesso, per non parlare del futuro.

## Conclusioni

Bitcoin non è inarrestabile, ma non è nemmeno semplice da fermare.

Nonostante siamo tutti felici di poter combattere il potere delle banche e le percezioni imposte sul valore della moneta, dobbiamo rimanere con i piedi per terra e ricordare che abbiamo potuto operare con una certa libertà solo perché i governi, fino a oggi, hanno lasciato che lo facessimo: in alcuni Stati grazie alla lentezza tecnologica (Croazia), in altri perché i vantaggi della blockchain sono evidenti.

> Solo una volta che le criptovalute diventeranno insostituibili diventeranno veramente inarrestabili

Quello che serve per rendere le criptovalute inarrestabili è che vengono adottate da tutti e diventino _mainstream_.  Solo quando le criptovalute diventeranno insostituibili saranno davvero inarrestabili.

[cryptocurrency]: https://bitfalls.com/it/2017/08/20/cryptocurrency/
[blockchain]: https://bitfalls.com/it/2017/08/20/blockchain-explained-blockchain-works/
